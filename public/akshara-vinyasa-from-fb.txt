අළු - භෂ්ම 
අලු - ආලෝකය

ඇල - පැත්ත
ඇළ - කුඩා දිය පහර

අල - බීජය
අළ - අත් හරින ලද

කන - ඇසීමේ ඉන්ද්‍රියය, අනුභව කරන
කණ - අන්ධ

කරන - කරන්නා වූ
කරණ - හේතු කොටගෙන

කනා - රන්
කණා - අන්ධ තැනැත්තා

කල - කාලය, සමය
කළ - කරන ලද, වතුර ගබඩා කරන බඳුන

කලු - කාන්ත, ස්වභාවය ඇති ( උදා - සිත්කලු)
කළු - අඳුරු වර්ණය

කැන - සමූහය
කැණ - හාරා

කිරන - මනින
කිරණ - කදම්භය

කුල - කුලය
කුළ - කූටය, මුදුන

කෙලි - කෙල්ල
කෙළි - ක්‍රීඩා

කොල - එම්බා
කොළ - පත්‍ර

ගන - අවකාශ නොමැති (ගන කැළෑව)
ගණ - සමූහය

ගල - පාෂාණය, උගුර
ගළ - සමූහය

ගැන - පිළිබඳ
ගැණ - ගණන් කර

නය - නීතිය
ණය - අතමාරුවට ගන්නා මුදල

නල - සුළඟ
නළ - බටය

නුවන - ඇස
නුවණ - ඥානය

දල - පත්‍ර
දළ - දත්

දන - ජනයා, ධනය, දානය
දණ - පාදයේ එනම් කොටස

දැලි - කුණු
දැළි - රවුළ (රැවුළ)

තන - පියොවුරු
තණ - තෘණ

තුල - සමාන
තුළ - ඇතුළ

පහන - ප්‍රදීපය
පහණ - ගල

පල - ගෙඩි
පළ - ප්‍රකට

පැල - කුඩා ගෙය
පැළ - කුඩා ගස

පතල - ආකරය
පතළ - ප්‍රකට

පිනි - පින්න
පිණි - ප්‍රණීත, වෑංජනය (මාලු පිණි)

බල - ශක්තිය
බළ - සෙබළ

මල - පුෂ්පය
මළ - ප්‍රාණය රහිත

මැන - යහපති, මැනලා
මැණ - මැණික 

මෙන - ආකාර
මෙණ - මැණික

මුලු - මුල්ල
මුළු - සම්පූර්ණ, සමූහය

වන - කැළෑව
වණ - තුවාලය

වෙන - වෙනත්
වෙණ - වීණාව

වල - කැළෑව
වළ - ආවාටය

වැල - ලනුව
වැළ - සමූහය

වැලි - වාලුකා
වැළි - නැවත

විලි - විල්ල
විළි - ලජ්ජාව

රන - රත්තරන්
රණ - යුද්ධය

සරන - සැරිසරන
සරණ - පිහිට

සහල - හාල්
සහළ - හිතවත්

සිල - සිදුර
සිළ - ශිඛාව

සුලු - ගුණයෙන් යුතු
සුළු - කුඩා

සල - ශාලාව
සළ - ශෛල

හල - ශාලාව
හළ - අත් හරින ලද

හුල - උල
හුළ - පන්දම

හෙල - කන්ද
හෙළ - සිංහල

හින - ඉන
හිණ - ඉණිමඟ